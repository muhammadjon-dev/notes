# Ma'lumotlar ombori nima?

Hozirgi davrimizda ma'lumotlar keng miqyosda foydalanilinmoqda va tadbirkorlar yoki qaror qabul qiluvchilar uchun muhim ahamiyat kasb etuvchi manba hisoblanadi.

Zamonaviy raqamli dunyoyimizda, biz har bir qilayotgan ishimizda, internetdan nimadir izlaganimizdan to onlayn xaridlarimizgacha, xabar joʻnatish, yoki kunlik jismoniy mashgʻulotlarimizni tekshirib borish uchun ma'lumotlardan foydalanamiz.

Ma'lumot nimaligini qisman tushunib oldik, endi ma'lumotlar ombori haqida gaplashamiz.

Deylik, sizning bir xonangiz bor. Bu xona tortmalardan iborat va ularning har birining ichida papkalar bor. Siz kitob oʻqishni yoqtirasiz, shu papkalarning biriga oʻqiyotgan kitoblaringiz nomini, muallifini, qachon o'qishni boshlaganingiz, qachon tugatganingizni yozib boryapsiz. Boshqa bir tortmadagi papkaga esa shu kitoblar haqidagi barcha ma'lumotlar, kitob muallifi, nashriyot nomi, narxi, betlar soni, muqovasining turi, janri (badiiy, ilmiy, va h.k.). Mana shularning barchasini saqlab turadigan xonangiz ma'lumotlar ombori hisoblanadi. Hozir biz siz bilan "kitoblarim" nomli Ma'lumotlar omborini koʻrib chiqdik. Bu ma'lumotlar haqiqiy omborda jadval koʻrinishida saqlanadi va bu uni oʻqishda, unga oʻzgartirish kiritishda qulaylik yaratadi.

Shu papkalar(jadvallar)ning biriga misol:

|id|nomi|muallifi|hajmi|boshlangan_vaqt|tugatilgan_vaqt|
|-|-|-|-|-|-|
1|Oʻtgan kunlar|Abdulla Qodiriy|401|2022-10-08|2022-11-01
2|Ikki eshik orasi|Oʻtkir Hoshimov|624|2023-10-18|2023-12-03
3|Kecha va kunduz|Choʻlpon|304|2023-12-01||
